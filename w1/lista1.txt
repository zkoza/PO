Programowanie Obiektowe
Lista 1

1. W pliku liczby.txt znajduje się tablica 100x100 liczb rzeczywistych reprezentujących lokalną prędkość płynu w pewnym układzie. Baltazar chciałby zobaczyć ładny obraz tego przepływu. Pomóż mu i napisz program, który skonwertuje powyższy plik do formatu graficznego PGM (tryb tekstowy). 
2. W plikach maly.eps i duzy.eps znajdują się przykładowe definicje obrazów w formacie EPS (grafika wektorowa). Napisz 
(a) program w C++, który wygeneruje podobną techniką obraz N-kąta foremnego.
(b) program w C++, który podobną techniką wygeneruje obraz przedstawiający spiralę Archimedesa (np. dla kąta od 0 do 10 pi). Rysunek może być przybliżony, a spirala składać się z odcinków.  

Uwaga. Jesteśmy dorośli. Jeśli czegoś nie wiemy, pytamy koleżanek i kolegów, prowadzącego, Wikipedię etc. Przed przystąpieniem do rozwiązywania zadań zastanawiamy się, co wiemy, czego nam brakuje. Eksperymentujemy. 

Powyższe zadania powinny utrwalić umiejętności związane z pętlą for a także pomóc uświadomić sobie pewne cechy liczb zmiennopozycyjnych i liczb całkowitych.    

Powodzenia!
